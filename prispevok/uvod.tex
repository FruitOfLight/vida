\section{Úvod}

Význam distribuovaných algoritmov v súčasnosti narastá, a spolu s ním narastá aj potreba
zahrnúť distribuované algoritmy do výučby. Myslíme si, že by sa táto téma dala oveľa lepšie naučiť
z prehľadnej vizualizácie, než z kníh a zložito písaných textov.

Rozhodli sme sa teda vytvoriť aplikáciu, ktorá by ľuďom interaktívnym a čo najlepším spôsobom
vysvetľovala fungovanie mnohých distribuovaných algoritmov, a ktorá by mu pomohla prehĺbiť a lepšie si zapamätať
novonadobudnuté znalosti. Myslíme si totiž, že v tejto oblasti existuje mnoho pekných úvah a trikov,
ktoré je dobré si osvojiť. 

Ďalší prvok, ktorým by sme chceli pomôcť vo výučbe a spoznávaní týchto algoritmov, je umožnenie užívateľovi, 
aby si sám vyskúšal naprogramovať niektoré z nich a zároveň by užívateľ mal byť schopný sám
ovplyvňovať dianie algoritmov. Toto by malo preklenúť medzeru medzi porozumením a schopnosťou
aplikácie.

Medzi algoritmy, ktoré sme zatiaľ zvizualizovali, patrí distribuované prehľadávanie do šírky,
voľba šéfa na úplnom grafe a traverzovanie. Okrem našich algoritmov si je užívateľ schopný
sám vytvoriť algoritmus, ktorý mu naša aplikácia zvizualizuje.

Zvyšok článku je organizovaný nasledovne: v sekcii $2$ si povieme, v akom výpočtovom modeli
pracujeme a ako fungujú spomínané tri distribuované algoritmy. 
Následne v sekcii $3$ popíšeme samotnú implementáciu aplikácie, ako
funguje a aké dizajnové rozhodnutia sme robili počas návrhu. Nakoniec v sekcii $4$ spomenieme naše plány do budúcnosti.

\noindent
\begin{figure*}
\centering
\includegraphics[width=2.01\columnwidth]{DFS.png}
\caption{\emph{Softvér ViDA.} Na obrázku môžete vidieť aplikáciu uprostred distribuovaného DFS. Môžte
si všimnúť červenú správu obsahujúcu stručný popis jej obsahu (slovo "token") a tiež informačnú
bublinku pri vrchole. V ovládacom paneli na spodku si užívateľ môže voliť, ako rýchlo majú ísť
správy poprípade ovládať zobrazovanie bubliniek.}
\label{img:historia} 
\end{figure*}
%\includegraphics[width=8.5cm]{DFS.png}
